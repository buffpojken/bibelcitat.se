<pre>
                          Hosea, 13 Kapitlet

                Israels avguderi och otacksamhet.  Dess
                                 dom.

  1.    Så ofta Efraim tog till orda, uppstod skräck;
        högt tronade han i Israel.
        Men han ådrog sig skuld genom Baal och måste så dö.
  2.    Och ännu fortgå de i sin synd;
        av sitt silver göra de sig gjutna beläten,
        avgudar efter sitt eget förstånd,
        alltsammans konstarbetares verk.
        Till sådana ställa de sina böner;
        under det att de slakta människor,
            giva de sin hyllningskyss åt kalvar.
      >Hos. 2,8. 8,4.
  3.    Därför skola de bliva lika morgonskyn,
        lika daggen som tidigt försvinner,
        lika agnar som blåsa bort ifrån tröskplatsen
        och lika rök som flyr hän ur ett rökfång.
      >Ps. 1,4. Dan. 2,35. Hos. 6,4.

  4.    Men jag är HERREN, din Gud,
            alltsedan du var i Egyptens land;
        utom mig vet du ej av någon Gud,
            och ingen annan frälsare finnes än jag.
      >2 Sam. 22,32. Ps. 18,32. Jes. 43,11. 45,18. Hos. 12,9.
  5.    Det var jag som lät mig vårda om dig i öknen,
            i den brännande torkans land.
      >5 Mos. 8,15. 32,10 f.
  6.    Men ju bättre bete de fingo, dess mättare blevo de,
        och när de voro mätta till fyllest, blevo deras hjärtan högmodiga;
            och så glömde de mig.
      >5 Mos. 8,12 f. 32,15.

  7.    Då blev jag mot dem såsom ett lejon;
        lik en panter lurar jag nu vid vägen.
      >Klag. 3,10 f. Hos. 5,14.
  8.    Jag kommer över dem såsom en björninna
        från vilken man har tagit ungarna,
        jag river sönder deras hjärtans hölje;
        jag uppslukar dem på stället, lik en lejoninna,
        lik ett vilddjur som söndersliter dem.
      >2 Sam. 17,8. Ords. 17,12. Jer. 5,6.

  9.    Det har blivit ditt fördärv, o Israel,
            att du satte dig upp mot mig som var din hjälp.
 10.    Var är nu din konung,
            som skulle bereda dig frälsning i alla dina städer?
        Och var har du dina domare, du som sade:
        »Låt mig få konung och furstar»?
      >1 Sam. 8,5 f.
 11.    Ja, en konung skall jag giva dig i min vrede,
        och i min förgrymmelse skall jag åter taga honom bort.
      >1 Sam. 8,7.

 12.    Efraims missgärning är samlad såsom i en pung,
            och hans synd är i förvar.
      >5 Mos. 32,34.
 13.    En barnaföderskas vånda
            skall komma över honom.
        Han är ett oförnuftigt foster,
            som icke kommer fram i födseln.
            när tiden är inne.
      >2 Kon. 19,3. Jes. 37,3.
 14.    Skulle jag förlossa sådana ur dödsrikets våld,
            köpa dem fria ifrån döden?
        -- Var har du dina hemsökelser, du död?
        Var har du din pest, du dödsrike?
        Ånger må vara fördold för mina ögon.

 15.    Bäst han står där frodig bland sina bröder
            skall en östanvind komma,
        ett HERRENS väder,
            som stiger upp från öknen;
        då skall hans brunn komma på skam
            och hans källa sina ut.
        Den vinden rycker bort de skatter han har samlat
            av alla slags dyrbara håvor.
      >Hes. 19,12.
14:1. [1]

[1]  Hos 14:1 hör egentligen hit, men återfinns nedan.  --Red för
     den elektroniska utgåvan.
</pre>
