<pre>
                    Andra Samuelsboken, 7 Kapitlet

               David vill bygga ett hus åt Herren, men
               Herren förkunnar att han i stället skall
                    bygga ett hus åt David.  Davids
                         tacksägelse och bön.

  1.  Då nu konungen satt i sitt hus, sedan HERREN hade låtit honom få
      ro runt omkring för alla hans fiender,
      >1 Krön. 17,1 f.
  2.  sade han till profeten Natan: »Se, jag bor i ett hus av
      cederträ, under det att Guds ark bor i ett tält.
      >2 Sam. 5,11. 6,17.
  3.  Natan sade till konungen: »Välan, gör allt vad du har i sinnet;
      ty HERREN är med dig.»
  4.  Men om natten kom HERRENS ord till Natan; han sade:
  5.  »Gå och säg till min tjänare David: Så säger HERREN: Skulle du
      bygga mig ett hus att bo i?
      >1 Krön. 22,6 f. Jes. 66,1.
  6.  Jag har ju icke bott i något hus, allt ifrån den dag då jag
      förde Israels barn upp ur Egypten ända till denna dag, utan jag
      har flyttat omkring i ett tält, i ett tabernakel.
      >2 Mos. 26,1 f. 1 Kon. 8,16.
  7.  Har jag då någonsin, varhelst jag flyttade omkring med alla
      Israels barn, talat och sagt så till någon enda av Israels
      stammar, som jag har förordnat till herde för mitt folk Israel:
      'Varför haven I icke byggt mig ett hus av cederträ?'
  8.  Och nu skall du säga så till min tjänare David: Så säger HERREN
      Sebaot: Från betesmarken, där du följde fåren, har jag hämtat
      dig, för att du skulle bliva en furste över mitt folk Israel.
      >1 Sam. 16,11 f. 2 Sam. 5,2. Ps. 78,70 f.
  9.  Och jag har varit med dig på alla dina vägar och utrotat alla
      dina fiender för dig.  Och jag vill göra dig ett namn, så stort
      som de störstes namn på jorden.
 10.  Jag skall bereda en plats åt mitt folk Israel och plantera det,
      så att det får bo kvar där, utan att vidare bliva
      oroat.  Orättfärdiga människor skola icke mer förtrycka det,
      såsom fordom skedde,
      >2 Mos. 15,17. Ps. 44,8. 80,9.
 11.  och såsom det har varit allt ifrån den tid då jag förordnade
      domare över mitt folk Israel; och jag skall låta dig få ro för
      alla dina fiender.  Så förkunnar nu HERREN för dig att HERREN
      skall uppbygga ett hus åt dig.
 12.  När din tid är ute och du vilar hos dina fäder, skall jag efter
      dig upphöja den son som skall utgå ur ditt liv; och jag skall
      befästa hans konungadöme.
      >1 Kon. 8,19 f.
 13.  Han skall bygga ett hus åt mitt namn, och jag skall befästa hans
      konungatron för evig tid.
      >1 Kon. 5,5. 6,1. 1 Krön. 28,6 f. Ps. 89,4 f.
 14.  Jag skall vara hans fader, och han skall vara min son, så att
      jag visserligen, om han gör något illa, skall straffa honom med
      ris, såsom människor pläga tuktas, och med plågor, sådana som
      hemsöka människors barn;
      >1 Krön. 22,10. Ps. 89,27. Hebr. 1,5. Upp.21,7.
 15.  men min nåd skall icke vika ifrån honom, såsom jag lät den vika
      ifrån Saul, vilken jag lät vika undan för dig.
      >1 Sam. 15,26.
 16.  Ditt hus och ditt konungadöme skola bliva beståndande inför dig
      till evig tid; ja, din tron skall vara befäst för evig tid.»
 17.  Alldeles i överensstämmelse med dessa ord och med denna syn
      talade nu Natan till David.
 18.  Då gick konung David in och satte sig ned inför HERRENS ansikte
      och sade: »Vem är jag, Herre, HERRE, och vad är mitt hus,
      eftersom du har låtit mig komma härtill?
      >1 Mos. 32,10.
 19.  Och detta har ändå synts dig vara för litet, Herre, HERRE; du
      har ock talat angående din tjänares hus om det som ligger långt
      fram i tiden.  Och härom har du talat på människosätt, Herre,
      HERRE!
 20.  Vad skall nu David vidare tala till dig?  Du känner ju din
      tjänare, Herre, HERRE.
      >Ps. 139 1.
 21.  För ditt ords skull och efter ditt hjärta har du gjort allt
      detta stora och förkunnat det för din tjänare.
 22.  Därför är du ock stor HERRE Gud, ty ingen är dig lik, och ingen
      Gud finnes utom dig, efter allt vad vi hava hört med våra öron.
      >5 Mos. 3,24. 4,35. 32,39. 1 Sam. 2,2. Ps. 83,19. 86,19.
      >Jes. 44,6. 45,21. Mark. 12,29, 32.
 23.  Och var finnes på jorden något enda folk likt ditt folk Israel,
      något folk som en Gud själv har gått åstad att förlossa åt sig
      till ett folk, för att så göra sig ett namn -- ja, för att göra
      dessa stora ting med eder och dessa fruktansvärda gärningar med
      ditt land, inför ditt folk, det som du förlossade åt dig från
      Egypten, från hedningarna och deras gudar.
      >5 Mos. 4,7 f., 32 f. 33,29. Ps. 147,19 f.
 24.  Och du har berett åt dig ditt folk Israel, dig till ett folk för
      evig tid, och du, HERRE, har blivit deras Gud.
 25.  Så uppfyll nu, HERRE Gud, för evig tid vad du har talat om din
      tjänare och om hans hus; gör såsom du har talat.
 26.  Då skall ditt namn bliva stort till evig tid, så att man skall
      säga: 'HERREN Sebaot är Gud över Israel.'  Och så skall din
      tjänare Davids hus bestå inför dig.
 27.  Ty du, HERRE Sebaot, Israels Gud, har uppenbarat för din tjänare
      och sagt: 'Jag vill bygga dig ett hus.'  Därför har din tjänare
      fått frimodighet att bedja till dig denna bön.
 28.  Och nu, Herre, HERRE, du är Gud, och dina ord äro sanning; och
      du du har lovat din tjänare detta goda,
 29.  så värdes nu välsigna din tjänares hus, så att det förbliver
      evinnerligen inför dig.  Ja, du, Herre, HERRE, har lovat det,
      och genom din välsignelse skall din tjänares hus bliva välsignat
      evinnerligen.»
</pre>
