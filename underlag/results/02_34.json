{"section":"Andra Mosebok (Exodus)","chapter":"34 Kapitlet","comment":"Mose ånyo på Sinai.  Nya lagtavlor. Strålglansen från Moses ansikte.","verses":["1.  Och HERREN sade till Mose: »Hugg ut åt dig två stentavlor, likadana som de förra voro, så vill jag skriva på tavlorna samma ord som stodo på de förra tavlorna, vilka du slog sönder. >5 Mos. 10,1 f.","2.  Och var redo till i morgon, du skall då på morgonen stiga upp på Sinai berg och ställa dig på toppen av berget, mig till mötes,","3.  men ingen må stiga upp med dig, och på hela berget för ingen annan visa sig; ej heller må får och fäkreatur gå i bet framemot detta berg.» ","4.  Och han högg ut två stentavlor likadana som de förra voro.  Och bittida följande morgon begav sig Mose upp på Sinai berg, såsom HERREN hade bjudit honom, och tog de två stentavlorna med sig.","5.  Då steg HERREN ned i molnskyn.  Och han ställde sig där nära intill honom och åkallade HERRENS namn.","6.  Och HERREN gick förbi honom, där han stod, och utropade: »HERREN!  HERREN!  -- en Gud, barmhärtig och nådig, långmodig och stor i mildhet och trofasthet, >2 Mos. 33,19. 4 Mos. 14,18. Neh. 9,17 f. Ps. 86,15. 103,8. >145,8. Joel 2,13. Jon. 4,2.  Vish. 15,1. Syr. 2,11. Man. bön v.7.","7.  som bevarar nåd mot tusenden, som förlåter missgärning och överträdelse och synd, men som ingalunda låter någon bliva ostraffad, utan hemsöker fädernas missgärning på barn och barnbarn och efterkommande i tredje och fjärde led.» >2 Mos. 20,5 f. 5 Mos. 5,9 f. 7,9 f. 24,16. Job 9,2. >Jer. 32,18 f. Nah. 1,3.","8.  Då böjde Mose sig med hast ned mot jorden och tillbad","9.  och sade: »Om jag har funnit nåd för dina ögon, Herre, så må Herren gå med oss.  Ty väl är det ett hårdnackat folk, men du vill ju förlåta oss vår missgärning och synd och taga oss till din arvedel.» ","10.  Han svarade: »Välan, jag vill sluta ett förbund.  Inför hela ditt folk skall jag göra under, sådana som icke hava blivit gjorda i något land eller bland något folk.  Och hela det folk som du tillhör skall se att HERRENS gärningar äro underbara, de som jag skall göra med dig. >5 Mos. 5,2.","11.  Håll de bud som jag i dag giver dig.  Se, jag skall förjaga för dig amoréerna, kananéerna, hetiterna, perisséerna, hivéerna och jebuséerna.","12.  Tag dig till vara för att sluta förbund med inbyggarna i det land dit du kommer, och låt dem icke bliva till en snara bland eder. >2 Mos. 23,32 f. 5 Mos. 7,2 f.","13.  Fastmer skolen I bryta ned deras altaren och slå sönder deras stoder och hugga ned deras Aseror. >2 Mos. 23,24.","14.  Ja, du skall icke tillbedja någon annan gud, ty HERREN heter Nitälskare; en nitälskande Gud är han. >2 Mos. 20,5. Nah. 1,2.","15.  Du må icke sluta något förbund med landets inbyggare.  Ty i trolös avfällighet löpa de efter sina gudar och offra åt sina gudar; och när de då inbjuda dig, kommer du att äta av deras offer;","16.  du tager ock deras döttrar till hustrur åt dina söner, och när då deras döttrar i avfällighet löpa efter sina gudar, skola de förleda dina söner till att likaledes löpa efter deras gudar. >4 Mos. 25,1 f. Dom. 3,6. 1 Kon. 11,2 f. ","17.  Gjutna gudar skall du icke göra åt dig. >2 Mos. 20,4, 23. 3 Mos. 19,4. ","18.  Det osyrade brödets högtid skall, du hålla: i sju dagar skall du äta osyrat bröd, såsom jag har bjudit dig, på den bestämda tiden i månaden Abib; ty i månaden Abib drog du ut ur Egypten. >2 Mos. 12,15. 23,15. 5 Mos. 16,1 f. ","19.  Allt det som öppnar moderlivet skall höra mig till, också allt hankön bland din boskap, som öppnar moderlivet, såväl av fäkreaturen som av småboskapen. >2 Mos. 13,2, 12 f. 22,29 f. 4 Mos. 18,15 f. Luk. 2,23.","20.  Men vad som bland åsnor öppnar moderlivet skall du lösa med ett får, och om du icke vill lösa det, skall du krossa nacken på det.  Var förstfödd bland dina söner skall du läsa.  Och ingen skall med tomma händer träda fram inför mitt ansikte. >5 Mos. 16,16. Syr. 35,6. ","21.  Sex dagar skall du arbeta, men på sjunde dagen skall du hålla vilodag; både under plöjningstiden och under skördetiden skall du hålla vilodag. >2 Mos. 23,12. 31,15 35,2. 5 Mos. 5,12 f. Luk. 13,14 f. ","22.  Och veckohögtiden skall du hålla, för förstlingen av veteskörden, så ock bärgningshögtiden, när året har gått till ända. >2 Mos. 23,16. 5 Mos. 16,10 f.","23.  Tre gånger om året skall allt ditt mankön träda fram inför HERRENS, din herres, Israels Guds, ansikte. >2 Mos. 23,17. 5 Mos. 16,16.","24.  Ty jag skall fördriva folk för dig och utvidga ditt område; och ingen skall stå efter ditt land, när du drager upp, tre gånger om året, för att träda fram inför HERRENS, din Guds, ansikte. ","25.  Du skall icke offra blodet av mitt slaktoffer jämte något som är syrat.  Och påskhögtidens slaktoffer skall icke lämnas kvar över natten till morgonen. >2 Mos. 12,10. 23,18. ","26.  Det första av din marks förstlingsfrukter skall du föra till HERRENS, din Guds, hus.  Du skall icke koka en killing i dess moders mjölk.» >2 Mos. 23,19. 5 Mos. 14,21. 26,1 f. ","27.  Och HERREN sade till Mose: »Teckna upp åt dig dessa ord; ty i enlighet med dessa ord har jag slutit ett förbund med dig och med Israel.» >2 Mos. 24,4.","28.  Och han blev kvar där hos HERREN i fyrtio dagar och fyrtio nätter, utan att äta och utan att dricka.  Och han skrev på tavlorna förbundets ord, de tio orden. >2 Mos. 24,18. 5 Mos. 4,13. 9,9,18. ","29.  När sedan Mose steg ned från Sinai berg, och på vägen ned från berget hade vittnesbördets två tavlor med sig, visste han icke att hans ansiktes hy hade blivit strålande därav att han hade talat med honom. >2 Kor. 3,7.","30.  Och när Aron och alla Israels barn sågo huru Moses ansiktes hy strålade, fruktade de för att komma honom nära.","31.  Men Mose ropade till dem; då vände Aron och menighetens alla hövdingar tillbaka till honom, och Mose talade till dem.","32.  Därefter kommo alla Israels barn fram till honom, och han gav dem alla de bud som HERREN hade förkunnat för honom på Sinai berg.","33.  Och när Mose hade slutat sitt tal till dem, hängde han ett täckelse för sitt ansikte. >2 Kor. 3.13.","34.  Men så ofta Mose skulle träda inför HERRENS ansikte för att tala med honom, lade han av täckelset, till dess han åter gick ut.  Och sedan han hade kommit ut, förkunnade han för Israels barn det som hade blivit honom bjudet."]}
