{"section":"Andra Krönikeboken","chapter":"27 Kapitlet","comment":"Jotam konung i Juda.","verses":["1.  Jotam var tjugufem år gammal när han blev konung, och han regerade sexton år i Jerusalem.  Hans moder hette Jerusa, Sadoks dotter. >2 Kon. 15,32 f.","2.  Han gjorde vad rätt var i HERRENS ögon, alldeles såsom hans fader Ussia hade gjort, vartill kom att han icke trängde in i HERRENS tempel; men folket gjorde ännu vad fördärvligt var. >2 Krön. 26,16.","3.  Han byggde Övre porten till HERRENS hus, och på Ofelmuren utförde han stora byggnadsarbeten. >Neh. 3,26. 11,21.","4.  Därtill byggde han städer i Juda bergsbygd, och i skogarna byggde han borgar och torn. >2 Krön. 26,10.","5.  Och när han så kom i strid med Ammons barns konung, blev han dem övermäktig, så att Ammons barn det året måste giva honom ett hundra talenter silver, tio tusen korer vete och tio tusen korer korn.  Lika mycket måste Ammons barn erlägga åt honom också nästa år och året därpå.","6.  Så mäktig blev Jotam, därför att han vandrade ståndaktigt inför HERREN, sin Gud. ","7.  Vad nu mer är att säga om Jotam och om alla hans krig och andra företag, det finnes upptecknat i boken om Israels och Juda konungar.","8.  Han var tjugufem år gammal, när han blev konung, och han regerade sexton år i Jerusalem."]}
