{"section":"Andra Mosebok (Exodus)","chapter":"11 Kapitlet","comment":"Den sista plågan förkunnas.","verses":["1.  Därefter sade HERREN till Mose: »Ännu en plåga skall jag låta komma över Farao och över Egypten; sedan skall han släppa eder härifrån; ja, han skall till och med driva eder ut härifrån, när han släpper eder. >2 Mos. 6,1.","2.  Så tala nu till folket, och säg att var och en av dem, man såväl som kvinna, skall av sin nästa begära klenoder av silver och guld.» >2 Mos. 3,21 f. 12,35 f.","3.  Och HERREN lät folket finna nåd för egyptiernas ögon.  Ja, mannen Mose hade stort anseende i Egyptens land, både hos Faraos tjänare och hos folket. >Syr. 45,1 f. ","4.  Och Mose sade: »Så säger HERREN: Vid midnattstid skall jag gå fram genom Egypten.","5.  Och då skall allt förstfött i Egyptens land dö, från den förstfödde hos Farao, som sitter på tronen, ända till den förstfödde hos tjänstekvinnan, som arbetar vid handkvarnen, så ock allt förstfött ibland boskapen. >2 Mos. 12,29.","6.  Och ett stort klagorop skall upphävas i hela Egyptens land, sådant att dess like aldrig har varit hört och aldrig mer skall höras.","7.  Men icke en hund skall gläfsa mot någon av Israels barn, varken mot människor eller mot boskap.  Så skolen I förnimma att HERREN gör en åtskillnad mellan Egypten och Israel.","8.  Då skola alla dina tjänare här komma ned till mig och buga sig för mig och säga: 'Drag ut, du själv med allt folket som följer dig.'  Och sedan skall jag draga ut.»  Därefter gick han bort ifrån Farao i vredesmod. ","9.  Men HERREN sade till Mose: »Farao skall neka att höra eder, på det att jag må låta många under ske i Egyptens land.» >2 Mos. 7,3."]}
