{"section":"Habackuk","chapter":"2 Kapitlet","comment":"Den kaldeiske förtryckarens undergång.","verses":["1.    Jag vill stiga upp på min vaktpost och ställa mig på muren; jag vill speja för att se vad han skall tala genom mig, och vilket svar på mitt klagomål jag skall få att frambära. >Jes. 21,8. Hes. 3,17. 33,7. ","2.    Och HERREN svarade mig och sade: Skriv upp din syn, och uppteckna den på skrivtavlor, med tydlig skrift, så att den lätt kan läsas. >Jes. 8,1. 30,8.","3.    Ty ännu måste synen vänta på sin men den längtar efter fullbordan och skall icke slå fel. Om den dröjer, så förbida den, ty den kommer förvisso, den skall ej utebliva. ","4.    Se, uppblåst och orättrådig är dennes själ i honom; men den rättfärdige skall leva genom sin tro. >Ords. 11,4 f. Jes. 13,1 f. Rom. 1,17. Gal. 3,11. Hebr. 10,38.","5.    Ty såsom vinet icke är att lita på, så skall denne övermodige ej bestå, om han ock spärrar upp sitt gap såsom dödsriket och är omättlig såsom döden, om han ock har församlat till sig alla folk och hämtat tillhopa till sig alla folkslag. >Ords. 27,20. Jes. 5,14.","6.    Sannerligen, de skola allasammans stämma upp en visa över honom, ja, en smädesång om honom med välbetänkta ord; man skall säga:  Ve dig som hopar vad som icke är ditt och belastar dig med utpantat gods -- men för huru länge!","7.    Sannerligen, oförtänkt skola borgenärer resa sig mot dig och anfäktare vakna upp mot dig, och du skall bliva ett byte för dem.","8.    Såsom du själv har plundrat många folk, så skola ock alla andra folk få plundra dig, för dina blodsdåd mot människor och ditt våld mot länder, mot städer och alla som bo i dem. >Jes. 33,1. Jer. 51,24 f. ","9.    Ve dig som söker orätt vinning åt ditt hus, för att kunna bygga ditt näste högt uppe och så skydda dig undan olyckans våld! >Ords. 15,27. Dan. 4,27.","10.    Med dina rådslag drager du skam över ditt hus, i det att du gör ände på många folk och så syndar mot dig själv.","11.    Ty stenarna i muren skola ropa, och bjälkarna i trävirket skola svara dem. >1 Mos. 4,10. ","12.    Ve dig som bygger upp städer med blodsdåd och befäster orter med orättfärdighet! >Jer. 22,13. Mik. 3,10.","13.    Se, av HERREN Sebaot är det ju sagt: »Så möda sig folken för det som skall förbrännas av elden- och folkslagen arbeta sig trötta för det som skall bliva till intet.» >Jer. 51,58.","14.    Ty jorden skall varda full av HERRENS härlighets kunskap, likasom havsdjupet är fyllt av vattnet. >Jes. 11,9. ","15.    Ve dig som iskänker vin åt din nästa och blandar ditt gift däri och berusar honom, för att få skåda hans blygd!","16.    Med skam skall du få mätta dig i stället för med ära. Ja, du skall också själv få dricka, till dess du ligger där med blottad förhud. Kalken skall i sin ordning räckas dig av HERRENS hand, och smälek skall hölja din ära. >Jer. 25,16, 27. Nah. 3,5, 11.","17.    Ty över dig skall komma en hemsökelse, lik Libanons, och en förhärjelse, lik den som skrämmer bort dess djur, för dina blodsdåd mot människor och ditt våld mot länder, mot städer och alla som bo i dem. >Jes. 14,8. ","18.    Vad kan ett skuret beläte hjälpa, eftersom en snidare vill slöjda sådant? Och vad ett gjutet beläte, en falsk vägvisare, eftersom dess formare så förtröstar därpå, att han gör sig stumma avgudar? >Jes. 44,9 f. Jer. 10,3 f., 14 f. ","19.    Ve dig som säger till stocken: »Vakna!», och till döda stenen: »Vakna upp!» Kan en sådan giva någon vägvisning? Visst är den överdragen med guld och silver, men alls ingen ande är däri. "]}
