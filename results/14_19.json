{"section":"Andra Krönikeboken","chapter":"19 Kapitlet","comment":"Profeten Jehus straffande ord.  Josafats omsorg om rättsskipningen.","verses":["1.  Men Josafat, Juda konung, vände välbehållen hem igen till Jerusalem.","2.  Då gick siaren Jehu, Hananis son, ut mot konung Josafat och sade till honom: »Skall man då hjälpa den ogudaktige?  Skall du då älska dem som hata HERREN?  För vad du har gjort vilar nu HERRENS förtörnelse över dig. >2 Krön. 16,7.","3.  Dock har något gott blivit funnet hos dig, ty du har utrotat Aserorna ur landet och har vänt ditt hjärta till att söka Gud.» >2 Krön. 17,3 f.","4.  Och Josafat stannade nu i Jerusalem, men sedan drog han åter ut bland folket, ifrån Beer-Seba ända till Efraims bergsbygd, och förde dem tillbaka till HERREN, deras fäders Gud.","5.  Och han anställde domare i landet, i alla Juda befästa städer, särskilda för var stad. >5 Mos. 16,18.","6.  Och han sade till dessa domare: »Sen till, vad I gören; ty I dömen icke människodom, utan HERRENS dom, och han är närvarande, så ofta I dömen. >Rom. 13,1 f.","7.  Låten alltså nu fruktan för HERREN vara över eder.  Given akt på vad I gören; ty hos HERREN, vår Gud, finnes ingen orätt, och han har icke anseende till personen, ej heller tager han mutor.» >5 Mos. 1,17. 10,17. 1 Sam. 16,7. Job 34,19.  Apg. 10,34. Rom. 2,11 >Gal. 2,6. Ef. 6,9. Kol. 3,25. 1 Petr. 1,17.","8.  Också i Jerusalem hade Josafat anställt några av leviterna och prästerna och några av huvudmännen för Israels familjer till att döma HERRENS dom och avgöra rättstvister.  När de sedan vände tillbaka till Jerusalem, >5 Mos. 17,8 f.","9.  bjöd han dem och sade: »Så skolen I göra i HERRENS fruktan, redligt och med hängivet hjärta.","10.  Och så ofta någon rättssak drages inför eder av edra bröder, som bo i sina städer, det må gälla dom i en blodssak eller eljest tillämpning av lag och bud, stadgar och rätter, då skolen I varna dem, så att de icke ådraga sig skuld inför HERREN, varigenom förtörnelse kommer över eder och edra bröder.  Så skolen I göra, för att I icke mån ådraga eder skuld."]}
