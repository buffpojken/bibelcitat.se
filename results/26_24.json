{"section":"Hesekiel","chapter":"24 Kapitlet","comment":"Jerusalem under bilden av en rostig gryta.  Profetens förebildliga uppträdande efter hans hustrus död.","verses":["1.  Och HERRENS ord kom till mig i nionde året, på tionde dagen i tionde månaden; han sade:","2.  Du människobarn, skriv upp åt dig namnet på denna dag, just denna dag; ty konungen i Babel har på just denna dag ryckt fram mot Jerusalem. >2 Kon. 25,1. Jer. 52,4.","3.  Och tala till det gensträviga släktet i en liknelse; säg till dem: Så säger Herren, HERREN: Sätt på grytan, och när du har satt på den, så gjut vatten däri. >Jer. 1,13. Hes. 11,3 f.","4.  Lägg sedan köttstyckena tillhopa däri, allahanda goda stycken, av låret och bogen; och fyll den så med de bästa märgbenen.","5.  Tag härtill det bästa av hjorden; och lägg bränsle under den för att koka benen.  Låt den koka starkt, så att ock benen bliva kokta i den. ","6.  Så säger nu Herren, HERREN: Ve över blodstaden, den rostiga grytan, varifrån rosten icke har kunnat tagas bort!  Det ena köttstycket efter det andra har man redan tagit ut därur, utan att kasta lott om ordningen. >Hes. 22,2.","7.  Ty det blod hon har utgjutit är ännu kvar därinne; på kala klippan lät hon det rinna ned; hon utgöt det icke på sådan mark att mullen har kunnat skyla det. >Job 16,18","8.  För att vreden skulle hava sin gång, och för att jag skulle utkräva hämnd, lät jag det blod hon utgöt komma på kala klippan, där det icke kunde skylas. >3 Mos. 17,13. 5 Mos. 12,16, 24. ","9.  Därför säger Herren, HERREN så: Ve över blodstaden!  Jag skall nu ytterligare öka på bränslet därunder. >Hes. 21,32. Nah. 3,1. Hab. 2,12.","10.  Ja, lägg på mer ved, tänd upp eld, låt köttet bliva förstört och spadet koka in och benen bliva förbrända.","11.  Och låt den sedan stå tom på eldsglöden, till dess att den bliver så upphettad att dess koppar glödgas och orenligheten smältes bort därur och rosten försvinner.","12.  Tung möda har den kostat, och ändå har dess myckna rost icke gått bort.  Så må nu dess röst komma i elden!","13.  Därför att din orenhet är så skändlig, och därför att du icke blev ren, huru jag än sökte rena dig, därför skall du nu icke mer bliva fri ifrån din orenhet, förrän jag har släckt min vrede på dig. >Hes. 5,13. 16,42.","14.  Jag, HERREN, har talat.  Det kommer!  Jag skall fullborda det! Jag skall icke släppa efter och icke skona och icke ångra mig. Efter dina vägar och dina gärningar skall man döma dig, säger Herren, HERREN. ","15.  Och HERRENS ord kom till mig; han sade:","16.  Du människobarn, se, genom en plötslig död skall jag taga ifrån dig den som är dina ögons lust, men du må icke hålla dödsklagan eller gråta eller fälla tårar.","17.  Tyst må du jämra dig; men du skall icke hålla sorgefest såsom efter en död.  Nej, sätt på dig din huvudbindel och tag skor på dina fötter; skyl icke ditt skägg, och ät icke det särskilda bröd som eljest är övligt. >3 Mos. 10,6. 13,45.  2 Sam. 15,30. Jer. 16,7. Mik. 3,7. ","18.  Sedan talade jag nästa morgon till folket, men på aftonen dog min hustru; och följande morgon gjorde jag såsom mig var befallt.","19.  Då sade folket till mig: »Vill du icke omtala för oss vad det betyder att du så gör?»","20.  Jag svarade dem: HERRENS ord kom till mig; han sade:","21.  Säg till Israels hus: Så säger Herren, HERREN: Se, jag vill ohelga min helgedom, eder stolta härlighet, edra ögons lust och eder själs längtan.  Och edra söner och döttrar, som I haven måst övergiva, skola falla för svärd. >Jer. 7,4.","22.  Då skolen I komma att göra såsom jag har gjort: I skolen icke skyla skägget och icke äta det övliga brödet.","23.  Och I skolen behålla huvudbindlarna på edra huvuden och skorna på edra fötter; I skolen icke hålla dödsklagan eller gråta, utan skolen sitta där försmäktande genom edra missgärningar och sucka med varandra. >Jer. 16,6. Hes. 4,17.","24.  Hesekiel skall vara ett tecken för eder; alldeles såsom han gör skolen I komma att göra.  När detta händer, skolen I förnimma att jag är Herren, HERREN. >Hes. 12,6. ","25.  Men du, människobarn, må veta att på den tid då jag tager ifrån dem deras värn, deras härliga fröjd, deras ögons lust och deras själs begär, deras söner och döttrar,","26.  på den tiden skall en räddad flykting komma till dig och förkunna detta. >Hes. 33,21 f."]}
