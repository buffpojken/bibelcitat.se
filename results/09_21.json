{"section":"Första Samuelsboken","chapter":"21 Kapitlet","comment":"David hos prästen Ahimelek i Nob.  Hans flykt till konung Akis i Gat.","verses":["1.  Och David kom till prästen Ahimelek i Nob.  Men Ahimelek blev förskräckt, när han fick se David, och frågade honom: »Varför kommer du ensam och har ingen med dig?»","2.  David svarade prästen Ahimelek: »Konungen har givit mig ett uppdrag, men han sade till mig: 'Ingen får veta något om det uppdrag vari jag sänder dig, och som jag har givit dig.'  Och mina män har jag visat till det och det stället.","3.  Giv mig nu vad du har till hands, fem bröd eller vad som kan finnas.»","4.  Prästen svarade David och sade »Vanligt bröd har jag icke till hands; allenast heligt bröd finnes -- om eljest dina män hava avhållit sig från kvinnor.» >2 Mos. 19,16. 3 Mos. 24,5 f.","5.  David svarade prästen och sade till honom: »Ja, sannerligen, kvinnor hava på sista tiden varit skilda från oss; när jag drog åstad, voro ock mina mäns tillhörigheter heliga.  Därför, om också vårt förehavande är av helt vanligt slag, är det dock i dag heligt, vad våra tillhörigheter angår.» >3 Mos. 15,16 f.","6.  Då gav prästen honom av det heliga; ty där fanns icke något annat bröd än skådebröden, som hade legat inför HERRENS ansikte, men som man hade burit undan, för att lägga fram nybakat bröd samma dag det gamla togs bort. >Matt. 12,3 f. Mark. 2,25 f. Luk. 6,3 f.","7.  Men där befann sig den dagen en av Sauls tjänare, som var satt i förvar inför HERREN, en edomé vid namn Doeg, den förnämste av Sauls herdar. >1 Sam. 22,9. Ps. 52,1 f.","8.  Och David frågade Ahimelek ytterligare: »Har du icke här till hands något spjut eller något svärd?  Ty varken mitt svärd eller mina andra vapen tog jag med mig, eftersom konungens uppdrag krävde så stor skyndsamhet.»","9.  Prästen svarade: »Jo, det svärd som har tillhört filistéen Goljat, honom som du slog ned i Terebintdalen; det finnes, inhöljt i ett kläde, där bakom efoden.  Vill du taga det med dig, så tag det; ty något annat än det har jag icke.»  David sade: »Dess like finnes icke; giv mig det.» >1 Sam. 17,54. 22,10. 23,6. ","10.  Och David stod upp och flydde samma dag för Saul och kom till Akis, konungen i Gat. >1 Sam. 27,2. Ps. 56,1.","11.  Men Akis' tjänare sade till honom: »Detta är ju David, landets konung!  Det är ju till dennes ära man sjunger så under dansen: 'Saul har slagit sina tusen, men David sina tio tusen.' >1 Sam. 18,7. 29,5. ","12.  David lade märke till dessa ord, och han begynte storligen frukta för Akis, konungen i Gat.","13.  Därför ställde han sig vansinnig inför deras ögon och betedde sig såsom en ursinnig, när de ville fasthålla honom, och ritade på dörrarna i porten och lät spotten rinna ned i sitt skägg. >Ps. 34,1.","14.  Då sade Akis till sina tjänare: »I sen ju huru vanvettigt mannen beter sig.  Varför fören I honom till mig?"]}
