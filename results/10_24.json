{"section":"Andra Samuelsboken","chapter":"24 Kapitlet","comment":"Folkräkning.  Pest.  Altaret på Araunas tröskplats.","verses":["1.  Men HERRENS vrede upptändes åter mot Israel, så att han uppeggade David mot dem och sade: »Gå åstad och räkna Israel och Juda.» >1 Krön. 21,1 f.","2.  Då sade konungen till Joab, hövitsmannen för hans här: »Far igenom alla Israels stammar, från Dan ända till Beer-Seba, och anställen en folkräkning, så att jag får veta huru stor folkmängden är.» >2 Mos. 30,12 f. Dom. 20,1.","3.  Joab svarade konungen: »Må HERREN, din Gud, föröka detta folk hundrafalt, huru talrikt det än är, och må min herre konungen få se detta med egna ögon.  Men varför har min herre konungen fått lust till sådant?»","4.  Likväl blev konungens befallning gällande, trots Joab och härens andra hövitsmän; alltså drog Joab jämte härens andra hövitsmän ut i konungens tjänst för att anställa folkräkning i Israel. ","5.  Och de gingo över Jordan och lägrade sig vid Aroer, på högra sidan om staden i Gads dal, och åt Jaeser till. >5 Mos. 2,36. Jos. 13,16.","6.  Därifrån kommo de till Gilead och Tatim-Hodsis land; sedan kommo de till Dan-Jaan och så runt omkring till Sidon.","7.  Därefter kommo de till Tyrus' befästningar och till hivéernas och kananéernas alla städer; slutligen drogo de till Beer-Seba i Juda sydland.","8.  Och sedan de så hade farit igenom hela landet, kommo de efter nio månader och tjugu dagar hem till Jerusalem.","9.  Och Joab uppgav för konungen vilken slutsumma folkräkningen utvisade: i Israel funnos åtta hundra tusen stridbara, svärdbeväpnade män, och Juda män voro fem hundra tusen. >1 Krön. 27,24. ","10.  Men Davids samvete slog honom, sedan han hade låtit räkna folket, och David sade till HERREN: »Jag har syndat storligen i vad jag har gjort; men tillgiv nu, HERRE, din tjänares missgärning, ty jag har handlat mycket dåraktigt.» >2 Sam. 12,13.","11.  Då nu David stod upp om morgonen, hade HERRENS ord kommit till profeten Gad, Davids siare; han hade sagt: >1 Sam. 9,9. 22,5.","12.  »Gå och tala till David: Så säger HERREN: Tre ting förelägger jag dig; välj bland dem ut åt dig ett som du vill att jag skall göra dig.»","13.  Då gick Gad in till David och förkunnade detta för honom.  Han sade till honom: »Vill du att hungersnöd under sju år skall komma i ditt land?  Eller att du i tre månader skall nödgas fly för dina ovänner, medan de förfölja dig?  Eller att pest i tre dagar skall hemsöka ditt land?  Betänk nu och eftersinna vilket svar jag skall giva honom som har sänt mig.» >Jer. 29,17. Hes 6,11 f.","14.  David svarade Gad: »Jag är i stor vånda.  Men låt oss då falla i HERRENS hand, ty hans barmhärtighet är stor; i människohand vill jag icke falla.» >Syr. 2,18. ","15.  Så lät då HERREN pest komma i Israel, från morgonen intill den bestämda tiden; därunder dogo av folket, ifrån Dan ända till Beer-Seba, sjuttio tusen män.","16.  Men när ängeln räckte ut sin hand över Jerusalem för att fördärva det, ångrade HERREN det onda, och han sade till ängeln, folkets fördärvare: »Det är nog; drag nu din hand tillbaka.»  Och HERRENS ängel var då vid jebuséen Araunas tröskplats. >2 Mos. 12,23.","17.  Men när David fick se ängeln som slog folket, sade han till HERREN så: »Det är ju jag som har syndat, det är jag som har gjort illa; men dessa, min hjord, vad hava de gjort?  Må din hand vända sig mot mig och min faders hus.» >4 Mos 16,22.","18.  Och Gad kom till David samma dag och sade till honom: »Gå åstad och res ett altare åt HERREN på jebuséen Araunas tröskplats.»","19.  Och David gick åstad efter Gads ord, såsom HERREN hade bjudit.","20.  När Arauna nu blickade ut och fick se att konungen och hans tjänare kommo till honom, gick han ut och föll ned till jorden på sitt ansikte för konungen.","21.  Och Arauna sade: »Varför kommer min herre konungen till sin tjänare?»  David svarade: »För att köpa tröskplatsen av dig och där bygga ett altare åt HERREN; och må så hemsökelsen upphöra bland folket.»","22.  Då sade Arauna till David: »Min herre konungen tage till sitt offer vad honom täckes.  Se här äro fäkreaturen till brännoffer, och här äro tröskvagnarna, jämte fäkreaturens ok, till ved.","23.  Alltsammans, o konung, giver Arauna åt konungen.»  Och Arauna sade ytterligare till konungen: »Må HERREN, din Gud, vara dig nådig.»","24.  Men konungen svarade Arauna: »Nej, jag vill köpa det av dig för ett bestämt pris; ty jag vill icke offra åt HERREN, min Gud, brännoffer som jag har fått för intet.»  Och David köpte tröskplatsen och fäkreaturen för femtio siklar silver."]}
